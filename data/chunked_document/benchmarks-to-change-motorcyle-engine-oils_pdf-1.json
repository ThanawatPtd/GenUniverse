{"id": "benchmarks-to-change-motorcyle-engine-oils_pdf-1", "content": "แต่จริงๆ แล้วยังมีอีกหลายปัจจัยที่มีความสำคัญกับกำหนดการเปลี่ยนน้ำมันเครื่องรถมอเตอร์ไซค์ไม่แพ้กัน\nลองไปดูปัจจัยอื่นๆ ที่คุณควรพิจารณาก่อนจะตัดสินใจเปลี่ยนถ่ายน้ำมันเครื่องรถมอเตอร์ไซค์คู่ใจของคุณ\nอายุของเครื่องยนต์\nสำหรับมอเตอร์ไซค์คันใหม่ของคุณ แม้จะเป็นเครื่องยนต์ใหม่ แต่ก็มีคำแนะนำให้เปลี่ยนน้ำมันเครื่องในช่วง 1,000 กิโลเมตรแรก หรือหลังจากที่ซื้อครบหนึ่งเดือน นั่นก็เป็นเพราะเราต้องทำความสะอาดคราบสะสมในช่วงที่ผ่านมา ซึ่งเป็นคราบที่เกิดจากการเสียดทานระหว่างชิ้นส่วนของเครื่องยนต์ เช่น ลูกสูบ วงแหวนลูกสูบ และเสื้อสูบ โดยหลังจากนั้น ยิ่งเครื่องยนต์เก่าเท่าไหร่ คุณก็ยิ่งต้องเปลี่ยนน้ำมันเครื่องบ่อยขึ้นเท่านั้น\nระยะเวลาการขับขี่\nลองสังเกตการเดินทางในแต่ละวันของคุณ ในกรณีที่คุณต้องขับผ่านช่วงที่รถติดหนัก คุณก็ควรใช้ระยะเวลาการขับขี่มาเป็นเกณฑ์ในการพิจารณากำหนดการเปลี่ยนน้ำมันเครื่อง นั่นก็เป็นเพราะว่า ช่วงที่รถติดทำให้เกิดการสตาร์ทและดับเครื่องบ่อยครั้งจนเครื่องยนต์และน้ำมันหล่อลื่นต้องทำงานหนักขึ้น ในทางกลับกัน ถ้าคุณมักจะขับขี่ในระยะไกล การอ่านเลขไมล์ก็ถือเป็นเกณฑ์พิจารณาที่น่าจะเหมาะสมกว่า\nสรุปง่ายๆ ก็คือ คุณไม่ควรตัดสินใจเปลี่ยนน้ำมันเครื่องจากการอ่านเลขไมล์เพียงอย่างเดียว เราขอแนะนำให้คุณเลือกเกณฑ์พิจารณาที่เหมาะกับสถานการณ์เพื่อกำหนดเวลาในการเปลี่ยนถ่ายน้ำมันเครื่องได้อย่างเ ", "category": "Not Available", "sourcepage": "benchmarks-to-change-motorcyle-engine-oils-0.pdf", "sourcefile": "benchmarks-to-change-motorcyle-engine-oils.pdf"}
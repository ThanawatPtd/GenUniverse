{"id": "changing-motorbike-engine-oil_pdf-1", "content": "เพิ่มขึ้นตามมาด้วย ดังนั้น คุณควรที่จะเลือกน้ำมันเครื่องสำหรับรถคู่ใจอย่างพิถีพิถันที่สุด เพราะนอกจากจะมีการแบ่งประเภทของน้ำมันตามการใช้งาน (เช่น น้ำมันเครื่องยนต์ น้ำมันเบรก และน้ำมันเฟืองท้าย) ก็ยังมีการแบ่งประเภทของน้ำมันไปตามส่วนประกอบพื้นฐานอย่าง น้ำมันแร่ หรือน้ำมันสังเคราะห์อีกด้วย\nน้ำมันแร่จัดเป็นประเภทที่ผู้ขับขี่คุ้นเคยดี และยังมีการใช้งานอยู่ทั่วไป ส่วนน้ำมันสังเคราะห์ถือเป็นน้ำมันที่ค่อนข้างใหม่ในตลาด ทั้งนี้ น้ำมันสังเคราะห์ คือน้ำมันเครื่องที่ได้รับการพัฒนาสูตรเป็นพิเศษเพื่อให้พร้อมรับกับการใช้งานหนัก และเริ่มมีนักบิดเลือกใช้เพิ่มมากขึ้น โดยเฉพาะกับมอเตอร์ไซค์รุ่นใหม่ๆ\nอย่างไรก็ดี น้ำมันเครื่องทั้งสองประเภทผลิตจากน้ำมันดิบที่ขุดขึ้นมาจากพื้นดิน แต่ต่างกันที่น้ำมันสังเคราะห์ผ่านกระบวนการกลั่นที่เหนือชั้นกว่า รักษาความบริสุทธิ์ของน้ำมันได้มากกว่า และมีคุณภาพสูงกว่าน้ำมันแร่ทั่วไป คุณจึงมั่นใจในการทำงานของน้ำมันสังเคราะห์ได้มากกว่า โดยเฉพาะการรักษาอุณหภูมิของเครื่องยนต์ให้มีความเสถียร\nนั่นคงพอที่จะตอบคำถามได้ว่า ทำไมน้ำมันสังเคราะห์จึงช่วยยืดอายุของเครื่องยนต์ให้ยาวนานขึ้น และช่วยประหยัดน้ำมันได้ โดยเมื่อเครื่องมอเตอร์ไซค์เริ่มร้อน น้ำมันสังเคราะห์จะทำงานเต็มสมรรถนะได้รวดเร็วกว่าน้ำมันแร่ จึงส่งผลให้เครื่องยนต์ประหยัดน้ำมันได้เหนือชั้นกว่านั่นเอง\n2.", "category": "Not Available", "sourcepage": "changing-motorbike-engine-oil-0.pdf", "sourcefile": "changing-motorbike-engine-oil.pdf"}